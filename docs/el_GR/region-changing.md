# Αλλαγή περιοχής

## Απαραίτητη ανάγνωση

Αυτή είναι μια πρόσθετη ενότητα σχετικά με την αλλαγή της περιοχής της κονσόλας σας. Αυτό επιτυγχάνεται με την εγκατάσταση του ειδώλου του CTRTransfer 11.15.0 για την επιθυμητή περιοχή. Αφού εγκαταστήσετε το είδωλο, μπορείτε να ενημερώσετε κανονικά την κονσόλα σας στο πιο πρόσφατο firmware (11.17.0).

Σημειώστε ότι η αλλαγή περιοχής είναι σχεδόν πάντα περιττή, καθώς το Luma3DS υποστηρίζει παιχνίδια από άλλες περιοχές και [εξομοίωση περιοχής](https://github.com/LumaTeam/Luma3DS/wiki/Optional-features) για μεμονωμένους τίτλους. Επιπλέον, το [TWiLight Menu++](https://github.com/DS-Homebrew/TWiLightMenu/releases) υποστηρίζει την εκτέλεση παιχνιδιών NDS με εναλλακτικές γλώσσες από άλλες περιοχές. Θα πρέπει να εκτελέσετε μια αλλαγή περιοχής μόνο εάν επιθυμείτε να χρησιμοποιήσετε το γραφικό περιβάλλον (UI) του συστήματός σας σε μια γλώσσα που δεν είναι διαθέσιμη στην τρέχουσα περιοχή της κονσόλας σας.

::: info

Αυτή η σελίδα υποθέτει ότι έχετε ήδη εγκαταστήσει το Luma3DS και το boot9strap. Εάν ακολουθήσατε αυτόν τον ιστότοπο μέχρι το τέλος (Ολοκλήρωση εγκατάστασης), διαθέτετε το Luma3DS και το boot9strap.

:::

::: warning

Στα πλαίσια αυτής της διαδικασίας, θα γίνει επαναφορά των ρυθμίσεων του συστήματός σας στις προεπιλογές. Αυτές περιλαμβάνουν στοιχεία, όπως το όνομα χρήστη, τη χώρα και τη γλώσσα σας. **Τα εγκατεστημένα παιχνίδια και τα αποθηκευμένα δεδομένα τους δεν θα επηρεαστούν.**

:::

::: danger

Εάν αλλάξετε την περιοχή της κονσόλας σας:

- Δεν θα μπορείτε να χρησιμοποιήσετε το NNID σας (εάν διαθέτετε). Τα NNID είναι κλειδωμένα στην περιοχή όπου δημιουργήθηκαν.
- Ενδέχεται να χάσετε την πρόσβαση στο eShop, ακόμα κι αν [διαγράψετε τον λογαριασμό σας στο eShop](https://en-americas-support.nintendo.com/app/answers/detail/a_id/74/~/how-to-delete-a-nintendo-eshop-account) εκ των προτέρων. Αυτό οφείλεται στο γεγονός ότι ορισμένοι τίτλοι τείνουν να παραμένουν συνδεδεμένοι με το 3DS, ακόμα και μετά τη διαγραφή του λογαριασμού (ειδικά στο New 3DS).
    - Αυτό εξακολουθεί να έχει σημασία καθώς, ενώ δεν είναι πλέον δυνατές οι αγορές από το eShop, παρέχονται ακόμα ενημερώσεις παιχνιδιών. Οι ενημερώσεις μπορεί να παρέχουν επιπλέον περιεχόμενο ή να διορθώνουν σφάλματα.
    - Αυτή η λογική ισχύει και για τις μεταφορές συστήματος, δηλαδή δεν μπορείτε να εκτελέσετε μια μεταφορά συστήματος από ένα 3DS με περιοχή USA σε ένα 3DS που υπέστη αλλαγή περιοχής από JPN σε USA.
    - Η εφαρμογή «Pokémon Bank» απαιτεί επίσης λειτουργική πρόσβαση στο eShop.
    - Βέβαια, η μεταφορά συστήματος και οι ενημερώσεις παιχνιδιών είναι κλειδωμένες ούτως ή άλλως βάσει περιοχής (π.χ. το ιαπωνικό eShop διαθέτει ενημερώσεις μόνο για τις ιαπωνικές εκδόσεις των παιχνιδιών).
- **Δεν θα μπορέσετε να αφαιρέσετε το custom firmware χωρίς να καταστεί μη λειτουργική η κονσόλα!** Εάν σκοπεύετε να αφαιρέσετε το custom firmware στο μέλλον, **ΠΡΕΠΕΙ** να επαναφέρετε το αντίγραφο ασφαλείας της NAND που δημιουργήθηκε πριν από την αλλαγή της περιοχής.

:::

## Τι χρειάζεστε

- Την πιο πρόσφατη έκδοση του [GodMode9](https://github.com/d0k3/GodMode9/releases/latest) (το αρχείο `.zip` του GodMode9)
- Την πιο πρόσφατη έκδοση του [FBI](https://github.com/nh-server/FBI-NH/releases/download/2.6.1/FBI.3dsx) (απευθείας λήψη)
- Την πιο πρόσφατη έκδοση του [faketik](https://github.com/ihaveamac/faketik/releases/latest) _(το αρχείο `.3dsx`)_
- Την πιο πρόσφατη έκδοση του [ctrtransfer.gm9](https://raw.githubusercontent.com/nh-server/scripts/refs/heads/main/3DS/ctrtransfer.gm9) (κάντε δεξί κλικ και επιλέξτε «Αποθήκευση συνδέσμου ως»)
- Το είδωλο CTRTransfer 11.15.0 για την περιοχή που θέλετε να έχει ο τύπος της κονσόλας σας (π.χ. κάντε λήψη του «New 3DS ή 2DS - USA» αν διαθέτετε ένα New 3DS και θέλετε να αλλάξετε την περιοχή του στις ΗΠΑ)
    ::: warning

Θα πρέπει να χρησιμοποιήσετε ένα πρόγραμμα torrent client για να κάνετε λήψη των ειδώλων CTRTransfer, όπως το [qBitTorrent](https://www.qbittorrent.org/download) ή το [Deluge](https://deluge-torrent.org/download/).

:::

<!--@include: ./_include/ctrtransfer-images.md -->

## Οδηγίες

### Ενότητα I - Προετοιμασία

<!--@include: ./_include/ctrtransfer-prep.md -->

### Ενότητα II - Αντίγραφο ασφαλείας της NAND

1. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9

<!--@include: ./_include/nand-backup.md -->

### Ενότητα III - CTRTransfer

<!--@include: ./_include/ctrtransfer-main.md -->

### Ενότητα IV - Εκκίνηση του FBI

<!--@include: ./_include/launch-hbl-dlp.md -->

### Ενότητα V - Εκ νέου εγκατάσταση των ticket

<!--@include: ./_include/ctrtransfer-ticket-copy.md -->

### Ενότητα VI - Διόρθωση ζητημάτων περιοχής

<!--@include: ./_include/ctrnand-datayeet.md -->

___

::: tip

Έχετε αλλάξει επιτυχώς την περιοχή του 3DS σας!

:::
