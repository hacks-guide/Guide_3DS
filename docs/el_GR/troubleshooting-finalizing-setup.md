# Επίλυση προβλημάτων (Ολοκλήρωση εγκατάστασης)

Αυτή η σελίδα παρέχει συμβουλές για την επίλυση κοινών προβλημάτων που ενδέχεται να αντιμετωπίσετε με τα βήματα της σελίδας «Ολοκλήρωση εγκατάστασης». Εάν δεν μπορείτε να διορθώσετε το ζήτημά σας με τις συμβουλές αυτής της σελίδας, γίνετε μέλος του [Nintendo Homebrew στο Discord](https://discord.gg/MWxPgEp) και περιγράψτε το πρόβλημά σας, καθώς και όλες τις λύσεις που έχετε ήδη δοκιμάσει.

## Ζητήματα με την ολοκλήρωση της εγκατάστασης

:::details Δεν είναι δυνατή η ενημέρωση της κονσόλας

Μπορείτε να δοκιμάσετε τα παρακάτω βήματα με οποιαδήποτε σειρά, αλλά αναγράφονται από το πιο εύκολο έως το πιο δύσκολο.

1. Εάν χρησιμοποιείτε το Pretendo, κάντε αλλαγή στο Nintendo μέσω της εφαρμογής «Nimbus» και δοκιμάστε ξανά
2. Ορίστε τις ρυθμίσεις «DNS» σε «Auto»
3. Πλησιάστε τον δρομολογητή WiFi σας
4. Κάντε ενημέρωση από τη λειτουργία «Safe Mode» απενεργοποιώντας την κονσόλα, κρατώντας πατημένα τα (L) + (R) + (Πάνω) + (A) κατά την εκκίνηση και ακολουθώντας τις οδηγίες στην οθόνη
5. Διαγράψτε τη σύνδεση Wi-Fi σας και έπειτα, επανασυνδεθείτε στο Wi-Fi σας
6. Επανεκκινήστε τον δρομολογητή WiFi σας
7. Συνδεθείτε σε κάποιο άλλο δίκτυο Wi-Fi, όπως ένα σημείο πρόσβασης κινητής συσκευής
8. Οι διακομιστές της Nintendo ενδέχεται να μη λειτουργούν. Δοκιμάστε ξανά αργότερα
9. Εάν εξακολουθείτε να λαμβάνετε σφάλμα, [ακολουθήστε τον οδηγό για το CTRTransfer](ctrtransfer) και δοκιμάστε ξανά
10. Για περαιτέρω υποστήριξη (στα αγγλικά), γίνετε μέλος του [Nintendo Homebrew στο Discord](https://discord.gg/MWxPgEp)

:::

:::details Error #22: finalize.romfs is invalid

Το αρχείο `finalize.romfs` είναι κατεστραμμένο ή μη αναγνώσιμο. [Κάντε ξανά λήψη](https://github.com/hacks-guide/finalize/releases/latest/download/finalize.romfs) και αντιγράψτε το αρχείο στη ρίζα της κάρτας SD σας, αντικαθιστώντας οποιοδήποτε υπάρχον αντίγραφο και έπειτα, δοκιμάστε ξανά.

:::

:::details Information #23: finalize.romfs in wrong location

Το αρχείο `finalize.romfs` τοποθετήθηκε σε εσφαλμένη τοποθεσία αντί για τη ρίζα της SD. Το script θα προσπαθήσει να επιλύσει αυτό το ζήτημα, αλλά θα απαιτήσει την άδειά σας για να το κάνει. Πατήστε το (A) στις επόμενες οδηγίες για να συνεχίσετε.

:::

:::details Error #24: SD is write-protected

Βεβαιωθείτε ότι η κάρτα SD σας δεν είναι [κλειδωμένη](/images/sdlock.png). Εάν η κάρτα SD δεν είναι κλειδωμένη και συνεχίζετε να λαμβάνετε αυτό το σφάλμα, γίνετε μέλος του [Nintendo Homebrew στο Discord](https://discord.gg/MWxPgEp) για βοήθεια.

:::

:::details Error #02: Missing essential.exefs

Επιλέξατε «No» στην ερώτηση «Make essential files backup?» του GodMode9. Απενεργοποιήστε την κονσόλα σας, ενεργοποιήστε την ενώ κρατάτε πατημένο το (Start) για να εισέλθετε ξανά στο GodMode9, απαντήστε «Yes» στην προτροπή και δοκιμάστε ξανά.

:::

:::details Error #04: No space

Χρειάζεστε τουλάχιστον 1,3GB ελεύθερου χώρου για τη δημιουργία αντιγράφου ασφαλείας της NAND, η οποία αποτελεί μέρος του script. Αν δεν έχετε επαρκή χώρο, ακολουθήστε αυτά τα βήματα:

1. Απενεργοποιήστε την κονσόλα σας
2. Εισαγάγετε την κάρτα SD στον υπολογιστή σας
3. Αντιγράψτε τον φάκελο `Nintendo 3DS` από τη ρίζα της κάρτας SD στον υπολογιστή σας
4. Διαγράψτε τον φάκελο «Nintendo 3DS» από την κάρτα SD
5. Εισαγάγετε ξανά την κάρτα SD στην κονσόλα σας
6. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
7. Πατήστε το κουμπί (Home)
8. Επιλέξτε «Scripts...»
9. Επιλέξτε «finalize»
10. Πατήστε το (A) για να δημιουργήσετε ένα αντίγραφο ασφαλείας της NAND
    - Αυτή η διαδικασία ενδέχεται να διαρκέσει περίπου δεκαπέντε λεπτά
11. Πατήστε το (A) ξανά
    - Η κονσόλα θα πρέπει να απενεργοποιηθεί αυτόματα
12. Εισαγάγετε την κάρτα SD στον υπολογιστή σας
13. Αντιγράψτε τα αρχεία που βρίσκονται στον φάκελο `/gm9/backups/` της SD σας σε μια ασφαλή τοποθεσία του υπολογιστή σας
14. Διαγράψτε τα `<ημερομηνία>_<σειριακός_αριθμός>_sysnand_##.bin` και `<ημερομηνία>_<σειριακός_αριθμός>_sysnand_##.bin.sha` από την κάρτα SD σας
15. Αντιγράψτε τον φάκελο `Nintendo 3DS` από τον υπολογιστή στη ρίζα της κάρτας SD σας
16. Διαγράψτε τον φάκελο `Nintendo 3DS` από τον υπολογιστή σας

Τώρα που έχετε αποθηκεύσει το αντίγραφο ασφαλείας της NAND σε ασφαλές μέρος:

1. Εισαγάγετε ξανά την κάρτα SD στην κονσόλα σας
2. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
3. Πατήστε το κουμπί (Home)
4. Επιλέξτε «Scripts...»
5. Επιλέξτε «finalize»
6. Συνεχίστε κανονικά με το script
    - Το αντίγραφο ασφαλείας της NAND θα παραλειφθεί αυτόματα

:::

:::details Information #05: No title database

Πατήστε το (A) για να εισαγάγετε μια βάση δεδομένων τίτλων, ξεκλειδώστε την εγγραφή στη SysNAND εισάγοντας τα κουμπιά που αναγράφονται στην οθόνη και έπειτα, συνεχίστε κανονικά με το script.

:::

:::details Error #06 ή «Error: Could not open directory» κατά τη δημιουργία αντιγράφου ασφαλείας της NAND

Βεβαιωθείτε ότι διαθέτετε τουλάχιστον 1,3GB στην κάρτα SD. Αν δεν έχετε επαρκή χώρο, ακολουθήστε αυτά τα βήματα:

1. Απενεργοποιήστε την κονσόλα σας
2. Εισαγάγετε την κάρτα SD στον υπολογιστή σας
3. Αντιγράψτε τον φάκελο `Nintendo 3DS` από τη ρίζα της κάρτας SD στον υπολογιστή σας
4. Διαγράψτε τον φάκελο «Nintendo 3DS» από την κάρτα SD
5. Εισαγάγετε ξανά την κάρτα SD στην κονσόλα σας
6. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
7. Δημιουργήστε ένα [αντίγραφο ασφαλείας της NAND](godmode9-usage#creating-a-nand-backup)
8. Αντιγράψτε τα αρχεία που βρίσκονται στον φάκελο `gm9/out` της SD σας σε μια ασφαλή τοποθεσία του υπολογιστή σας
9. Διαγράψτε τα `<ημερομηνία>_<σειριακός_αριθμός>_sysnand_##.bin` και `<ημερομηνία>_<σειριακός_αριθμός>_sysnand_##.bin.sha` από την κάρτα SD σας, διατηρώντας το essential.exefs στο `/gm9/out/`
10. Αντιγράψτε τον φάκελο `Nintendo 3DS` από τον υπολογιστή στη ρίζα της κάρτας SD σας
11. Διαγράψτε τον φάκελο `Nintendo 3DS` από τον υπολογιστή σας

Εάν έχετε αρκετό χώρο στην κάρτα SD, η SD σας μπορεί να είναι κατεστραμμένη ή ελαττωματική. Ελέγξτε την κάρτα SD σας για σφάλματα ακολουθώντας τον οδηγό που αντιστοιχεί στο λειτουργικό σύστημα του υπολογιστή σας: [Windows](h2testw-\(windows\)), [Linux](f3-\(linux\)), [macOS](f3xswift-\(mac\)).

:::

:::details Error #12: Copy (file).db fail

Βεβαιωθείτε ότι η κάρτα SD σας δεν είναι [κλειδωμένη](/images/sdlock.png). Εάν η κάρτα SD δεν είναι κλειδωμένη και συνεχίζετε να λαμβάνετε αυτό το σφάλμα, γίνετε μέλος του [Nintendo Homebrew στο Discord](https://discord.gg/MWxPgEp) για βοήθεια.

:::

:::details Information #17: Duplicate NAND backup

Το script έχει εντοπίσει ότι απουσιάζει ο φάκελος «Nintendo 3DS» ΚΑΙ ότι έχετε ήδη δημιουργήσει ένα αντίγραφο ασφαλείας της NAND στο παρελθόν. Εάν σκοπεύετε να εγκαταστήσετε εφαρμογές homebrew, θα πρέπει να κάνετε τα ακόλουθα:

1. Πατήστε το (B) για να ακυρώσετε τη δημιουργία νέου αντιγράφου ασφαλείας της NAND
2. Κρατήστε πατημένο το (R) και πατήστε ταυτόχρονα το (Start) για να απενεργοποιήσετε την κονσόλα σας
3. Αντιγράψτε τα περιεχόμενα του φακέλου `/gm9/backups/` σε μια ασφαλή τοποθεσία του υπολογιστή σας
4. Διαγράψτε τον φάκελο `/gm9/backups/` από την κάρτα SD σας
5. Εάν μετακινήσατε τον φάκελο «Nintendo 3DS» από την κάρτα SD για να φτάσετε σε αυτό το σημείο, αντιγράψτε τον ξανά στην κάρτα SD σας
    - Εάν δεν διαθέτετε έναν φάκελο «Nintendo 3DS», κάντε εκκίνηση στο μενού «HOME» τουλάχιστον μία φορά, έχοντας εισαγάγει την κάρτα SD, για να δημιουργηθεί αυτόματα
6. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
7. Πατήστε το (Home) για να εμφανιστεί το μενού ενεργειών
8. Επιλέξτε «Scripts...»
9. Επιλέξτε «finalize»
10. Ακολουθήστε τις οδηγίες του script, απαντώντας σε όποιες ερωτήσεις σάς γίνουν

:::

:::details Error #18a/18b: MSET9 detected

Δεν αφαιρέσατε το MSET9 στην προηγούμενη σελίδα. Το script θα προσπαθήσει να αφαιρέσει το MSET9 για εσάς. Ακολουθήστε τις οδηγίες που παρέχονται από το script.

:::

<!--@include: ./_include/troubleshooting-get-help-common.md -->

---

::: tip

Επιστροφή στην [Ολοκλήρωση εγκατάστασης](finalizing-setup)

:::

<!--@include: ./_include/troubleshooting-return.md -->
