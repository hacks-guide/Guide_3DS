# Διαμόρφωση της SD (Mac)

## Απαραίτητη ανάγνωση

Αυτή είναι μια πρόσθετη ενότητα για τη διαμόρφωση μιας κάρτας SD έτσι, ώστε να λειτουργεί με το 3DS.

Εάν το 3DS αναγνωρίζει ήδη την κάρτα SD, δεν χρειάζεται να ακολουθήσετε αυτόν τον οδηγό.

Αυτή η σελίδα αφορά μόνο χρήστες Mac. Εάν δεν χρησιμοποιείτε Mac, δείτε τις σελίδες [Διαμόρφωση της SD (Windows)](formatting-sd-\(windows\)) ή [Διαμόρφωση της SD (Linux)](formatting-sd-\(linux\)).

## Οδηγίες

### OS X El Capitan (10.11) και νεότερο

1. Εισαγάγετε την κάρτα SD στον υπολογιστή σας

2. Εάν η κάρτα SD περιέχει τυχόν αρχεία και φακέλους, αντιγράψτε τα πάντα σε έναν φάκελο στον υπολογιστή σας

3. Εκτελέστε την εφαρμογή «Βοήθημα δίσκων»

4. Στο επάνω αριστερό μενού «Προβολή», επιλέξτε «Εμφάνιση όλων των συσκευών»

5. Επιλέξτε την κάρτα SD σας στην αριστερή πλευρά

    ::: danger

    Βεβαιωθείτε ότι έχει επιλέξει τη σωστή συσκευή, διαφορετικά ενδέχεται να διαγράψετε ακούσια τον λάθος δίσκο!

    :::

6. Κάντε κλικ στο «Σβήσιμο» στο πάνω μέρος

7. Εισαγάγετε οτιδήποτε για το «Όνομα»

8. Βεβαιωθείτε ότι η «Μορφή» έχει οριστεί σε «MS-DOS (FAT)»

9. Βεβαιωθείτε ότι το «Σχήμα» έχει οριστεί σε «Κύρια εγγραφή εκκίνησης»
    - Εάν δεν εμφανίζεται η επιλογή «Σχήμα», κάντε κλικ στο «Ακύρωση» και βεβαιωθείτε ότι έχετε επιλέξει τη συσκευή αντί ενός τόμου

10. Κάντε κλικ στο «Σβήσιμο»

11. Περιμένετε μέχρι να ολοκληρωθεί η διαμόρφωση

12. Κάντε κλικ στο «Close»

13. Εάν η κάρτα SD περιείχε οποιαδήποτε αρχεία και φακέλους πριν από τη διαμόρφωση, αντιγράψτε τα πάντα από τον υπολογιστή στην κάρτα SD σας

### OS X Yosemite (10.10) και παλαιότερο

1. Εισαγάγετε την κάρτα SD στον υπολογιστή σας

2. Εάν η κάρτα SD περιέχει τυχόν αρχεία και φακέλους, αντιγράψτε τα πάντα σε έναν φάκελο στον υπολογιστή σας

3. Εκτελέστε την εφαρμογή «Βοήθημα δίσκων»

4. Επιλέξτε την κάρτα SD σας στην αριστερή πλευρά

    ::: danger

    Βεβαιωθείτε ότι έχει επιλέξει τη σωστή συσκευή, διαφορετικά ενδέχεται να διαγράψετε ακούσια τον λάθος δίσκο!

    :::

5. Κάντε κλικ στο «Διαμέριση» στο πάνω μέρος
    - Εάν δεν εμφανίζεται η επιλογή «Διαμέριση», βεβαιωθείτε ότι έχετε επιλέξει τη συσκευή αντί ενός τόμου

6. Βεβαιωθείτε ότι η «Διάταξη διαμερίσματος» έχει οριστεί σε «1 διαμέρισμα»

7. Εισαγάγετε οτιδήποτε για το «Όνομα»

8. Βεβαιωθείτε ότι η «Μορφή» έχει οριστεί σε «MS-DOS (FAT)»

9. Κάντε κλικ στις «Επιλογές» κάτω από τον πίνακα διαμερισμάτων

10. Επιλέξτε «Κύρια εγγραφή εκκίνησης»

11. Κάντε κλικ στο «OK»

12. Κάντε κλικ στο «Εφαρμογή»

13. Κάντε κλικ στο «Διαμέριση»

14. Περιμένετε μέχρι να ολοκληρωθεί η διαμόρφωση

15. Κλείστε το Βοήθημα δίσκων

16. Εάν η κάρτα SD περιείχε οποιαδήποτε αρχεία και φακέλους πριν από τη διαμόρφωση, αντιγράψτε τα πάντα από τον υπολογιστή στην κάρτα SD σας

## Επίλυση προβλημάτων

- Η κάρτα SD παραμένει μη ανιχνεύσιμη από την κονσόλα ή συνεχίζει να εμφανίζει εσφαλμένη χωρητικότητα μετά τη διαμόρφωση
    - Η κάρτα SD ενδέχεται να έχει διαμεριστεί ή να περιέχει μη εκχωρημένο χώρο. Ακολουθήστε τις οδηγίες [εδώ](https://wiki.hacks.guide/wiki/SD_Clean/Mac) για την εκ νέου διαμόρφωση της κάρτας SD σας.