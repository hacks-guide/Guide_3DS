Αυτή η ενότητα θα επαναφέρει τις ρυθμίσεις του συστήματός σας στις προεπιλογές τους. **Δεν θα επηρεαστούν τα εγκατεστημένα παιχνίδια και τα αποθηκευμένα δεδομένα τους.** Αυτό είναι **απαραίτητο** για την πρόληψη γνωστών θεμάτων που σχετίζονται με τη λειτουργία εκτεταμένης μνήμης και τις μικροεφαρμογές σε ορισμένες κονσόλες.

::: warning

Αυτή η διαδικασία θα επαναφέρει τα δεδομένα Mii σας. Εάν επιθυμείτε να αποθηκεύσετε τα Mii που έχετε δημιουργήσει, [δημιουργήστε έναν κωδικό QR](https://en-americas-support.nintendo.com/app/answers/detail/a_id/298/~/how-to-generate-a-qr-code%E2%84%A2-for-a-mii) για κάθε Mii που θέλετε να διατηρήσετε ή δημιουργήστε ένα αντίγραφο ασφαλείας του `SYSNAND CTRNAND:/data/<ID0>/extdata/00048000/f000000b` πριν ακολουθήσετε αυτές τις οδηγίες. Μπορείτε να επαναφέρετε αυτό το αρχείο στον ίδιο κατάλογο _αφού_ ολοκληρώσετε την αρχική εγκατάσταση στην κονσόλα σας.

:::

1. Απενεργοποιήστε την κονσόλα σας
2. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
3. Πατήστε μερικές φορές το (B) για να επιστρέψετε στο κύριο μενού
4. Μεταβείτε στο `[1:] SYSNAND CTRNAND` -> `data` -> `<ID0>` -> `sysdata`
    - Το `<ID0>` θα είναι ένας φάκελος με όνομα 32 χαρακτήρων
5. Χρησιμοποιήστε το D-Pad για να επισημάνετε το `00010017`
6. Πατήστε τα (R) + (A) για να εμφανιστούν οι επιλογές φακέλου
7. Επιλέξτε «Copy to 0:/gm9/out»
8. Πατήστε το (A) για να συνεχίσετε
9. Ενώ είναι ακόμα επισημασμένο το `00010017`, πατήστε το (X) για να το διαγράψετε
10. Πατήστε το (A) για επιβεβαίωση
11. Πατήστε το (A) για να ξεκλειδώσετε την εγγραφή στη SysNAND (lvl1) και έπειτα, εισαγάγετε τον συνδυασμό πλήκτρων που θα σας δοθεί
12. Μόλις διαγραφεί το αρχείο, πατήστε το (A) για να συνεχίσετε
13. Πατήστε το (Α) για να κλειδώσετε ξανά τα δικαιώματα εγγραφής εάν σας ζητηθεί
14. Πατήστε το (Start) για να επανεκκινήσετε την κονσόλα σας
15. Η κονσόλα σας θα φορτώσει το μενού αρχικής ρύθμισης
    - Αυτή είναι η αναμενόμενη συμπεριφορά. Δεν θα χάσετε τα δεδομένα των παιχνιδιών σας
16. Ολοκληρώστε το μενού αρχικής ρύθμισης ακολουθώντας τις οδηγίες στην οθόνη της κονσόλας σας
