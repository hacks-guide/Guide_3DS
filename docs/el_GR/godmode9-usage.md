# Χρήση του GodMode9

::: info

Για πληροφορίες σχετικά με την αποτύπωση (dumping) κασετών ή περιεχομένου κάρτας SD, δείτε το [Αποτύπωση τίτλων και κασετών παιχνιδιών](dumping-titles-and-game-cartridges).

:::

::: info

Για υποστήριξη (στα αγγλικά) με το GodMode9, καθώς και για βοήθεια με τα script και τη λήψη ενημερώσεων και πληροφοριών, γίνετε μέλος του [GodMode9 στο Discord](https://discord.gg/BRcbvtFxX4).

:::

## Απαραίτητη ανάγνωση

Το GodMode9 είναι ένα πρόγραμμα περιήγησης αρχείων με πλήρη πρόσβαση για το Nintendo 3DS σας και σας παρέχει πρόσβαση στην κάρτα SD σας, τα διαμερίσματα FAT εντός της SysNAND και της EmuNAND σας, καθώς και σε πρακτικά οτιδήποτε άλλο. Μεταξύ άλλων, μπορείτε να αντιγράψετε, να διαγράψετε και να μετονομάσετε αρχεία, καθώς και να δημιουργήσετε φακέλους.

Σημειώστε ότι αν έχετε οποιοδήποτε άλλο αρχείο payload εκτός του `GodMode9.firm` στον φάκελο `/luma/payloads/` της κάρτας SD σας, το παρατεταμένο πάτημα του (Start) κατά την εκκίνηση θα εμφανίσει το «chainloader menu» όπου θα πρέπει να χρησιμοποιήσετε το D-Pad και το κουμπί (A) για να επιλέξετε το «GodMode9», προκειμένου να ακολουθήσετε αυτές τις οδηγίες.

Το GodMode9 είναι ένα ισχυρό λογισμικό που έχει τη δυνατότητα να τροποποιήσει ουσιαστικά οποιαδήποτε πτυχή της κονσόλας σας. Πολλές από αυτές τις τροποποιήσεις είναι κλειδωμένες πίσω από ένα σύστημα δικαιωμάτων και είναι αδύνατο να εκτελέσετε ακούσια επικίνδυνες ενέργειες, χωρίς να ξεκλειδώσετε σκόπιμα τα δικαιώματα. Παρ' όλα αυτά, θα πρέπει και πάλι να ακολουθείτε προσεκτικά τις οδηγίες και να διατηρείτε αντίγραφα ασφαλείας για παν ενδεχόμενο.

## Ενημέρωση του GodMode9

::: info

Ορισμένες από τις παρακάτω οδηγίες ισχύουν μόνο για την πιο πρόσφατη έκδοση του GodMode9. Ως εκ τούτου, θα πρέπει να ακολουθήσετε αυτήν την ενότητα για να ενημερώσετε το αντίγραφό σας πριν συνεχίσετε. Αντικαταστήστε τα τυχόν υπάρχοντα αρχεία.

:::

### Τι χρειάζεστε

- Την πιο πρόσφατη έκδοση του [GodMode9](https://github.com/d0k3/GodMode9/releases/latest) (το αρχείο `.zip` του GodMode9)

### Οδηγίες

1. Απενεργοποιήστε την κονσόλα σας
2. Εισαγάγετε την κάρτα SD στον υπολογιστή σας
3. Αντιγράψτε το `GodMode9.firm` από το αρχείο `.zip` του GodMode9 στον φάκελο `/luma/payloads/` της κάρτας SD σας
4. Αντιγράψτε τον φάκελο `gm9` από το αρχείο `.zip` του GodMode9 στη ρίζα της κάρτας SD σας
5. Εισαγάγετε ξανά την κάρτα SD στην κονσόλα σας

::: tip

Το GodMode9 είναι πλέον ενημερωμένο.

:::

## Δημιουργία αντιγράφου ασφαλείας της NAND

1. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9

<!--@include: ./_include/nand-backup.md -->

::: tip

Το αντίγραφο ασφαλείας της NAND έχει δημιουργηθεί επιτυχώς.

:::

## Επαναφορά αντιγράφου ασφαλείας της NAND

1. Απενεργοποιήστε την κονσόλα σας
2. Εισαγάγετε την κάρτα SD στον υπολογιστή σας
3. Αντιγράψτε το `<ημερομηνία>_<σειριακός_αριθμός>_sysnand_##.bin` από τον υπολογιστή σας στον φάκελο `/gm9/out/` της κάρτας SD σας
4. Εισαγάγετε ξανά την κάρτα SD στην κονσόλα σας
5. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
6. Πατήστε το (Home) για να εμφανιστεί το μενού ενεργειών
7. Επιλέξτε «Scripts...»
8. Επιλέξτε «GM9Megascript»
9. Επιλέξτε «Restore Options»
10. Επιλέξτε «SysNAND Restore (safe)»
11. Επιλέξτε το αντίγραφο ασφαλείας της NAND
12. Πατήστε το (A) για να ξεκλειδώσετε την εγγραφή στη SysNAND (lvl3) και έπειτα, εισαγάγετε τον συνδυασμό πλήκτρων που θα σας δοθεί
    - Αυτό **δεν** θα αντικαταστήσει την εγκατάσταση του boot9strap
    - Η διαδικασία αυτή θα διαρκέσει αρκετή ώρα
13. Πατήστε το (A) για να συνεχίσετε
14. Πατήστε το (B) για να επιστρέψετε στο κύριο μενού
15. Επιλέξτε «Exit»
16. Πατήστε το (Α) για να κλειδώσετε ξανά τα δικαιώματα εγγραφής εάν σας ζητηθεί

::: tip

Το αντίγραφο ασφαλείας της NAND έχει ανακτηθεί επιτυχώς. Μπορείτε τώρα να διαγράψετε το `<ημερομηνία>_<σειριακός_αριθμός>_sysnand_###.bin` από την κάρτα SD σας.

:::

## Εισαγωγή εφαρμογής .CIA στην εφαρμογή «Health & Safety»

::: info

Σημειώστε ότι δεν είναι δυνατή η εισαγωγή αρχείων στην εφαρμογή «Health & Safety» όταν είναι μεγαλύτερα από αυτή (συμπεριλαμβάνονται παιχνίδια και άλλες μεγάλες εφαρμογές)

:::

1. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
2. Μεταβείτε στο `[0:] SDCARD` -> `cias`
3. Πατήστε το (A) στο αρχείο `.cia` σας για να το επιλέξετε
4. Επιλέξτε «CIA image options...»
5. Επιλέξτε «Mount image to drive»
6. Πατήστε το (A) στο αρχείο `.app`
7. Επιλέξτε «NCCH image options»
8. Επιλέξτε «Inject to H&S»
9. Πατήστε το (A) για να ξεκλειδώσετε την εγγραφή στη SysNAND (lvl1) και έπειτα, εισαγάγετε τον συνδυασμό πλήκτρων που θα σας δοθεί
10. Πατήστε το (A) για να συνεχίσετε
11. Πατήστε το (Α) για να κλειδώσετε ξανά τα δικαιώματα εγγραφής εάν σας ζητηθεί

::: tip

Η επιθυμητή σας εφαρμογή έχει πλέον εισαχθεί στην εφαρμογή «Health & Security».

:::

## Επαναφορά της εφαρμογής «Health & Safety» μετά την εισαγωγή εφαρμογής .CIA

::: info

Αυτή η διαδικασία θα λειτουργήσει μόνο αν η εισαγωγή στην εφαρμογή «Health & Safety» εκτελέστηκε από το GodMode9 (και όχι το Decrypt9 ή το Hourglass9).

:::

1. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
2. Πατήστε το (Home) για να εμφανιστεί το μενού ενεργειών
3. Επιλέξτε «More...»
4. Επιλέξτε «Restore H&S»
5. Πατήστε το (A) για να ξεκλειδώσετε την εγγραφή στη SysNAND (lvl1) και έπειτα, εισαγάγετε τον συνδυασμό πλήκτρων που θα σας δοθεί
6. Πατήστε το (Α) για να κλειδώσετε ξανά τα δικαιώματα εγγραφής εάν σας ζητηθεί

::: tip

Η εφαρμογή «Health & Safety» έχει επανέλθει στην κανονική της μορφή.

:::

## Διαμόρφωση κάρτας SD

::: danger

**Σημείωση: Αυτή η ενέργεια θα διαγράψει όλα τα περιεχόμενα της κάρτας SD!**

:::

1. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
2. Πατήστε τα (R) + (B) για να αποπροσαρτήσετε την τρέχουσα κάρτα SD και εισαγάγετε αυτήν που θέλετε να διαμορφώσετε
    - Εάν το GodMode9 εμφανίζει κάποιο σφάλμα αρχικοποίησης κατά την εισαγωγή της κάρτας SD προς διαμόρφωση, μπορείτε να το αγνοήσετε

<!--@include: ./_include/format-sd-gm9.md -->

::: tip

Η κάρτα SD έχει διαμορφωθεί επιτυχώς για χρήση με την κονσόλα.

:::

## Αφαίρεση του NNID χωρίς διαμόρφωση της κονσόλας

::: info

Αυτή η διαδικασία θα σας αποσυνδέσει μόνο από το NNID σας. Δεν θα μπορείτε και πάλι να χρησιμοποιήσετε το NNID σε άλλη κονσόλα, καθώς το NNID παραμένει συνδεδεμένο με την κονσόλα.

:::

1. Κρατήστε πατημένο το (Start) και ταυτόχρονα, ενεργοποιήστε την κονσόλα σας. Αυτή η ενέργεια θα εκκινήσει το GodMode9
2. Πατήστε το (Home) για να εμφανιστεί το μενού ενεργειών
3. Επιλέξτε «Scripts...»
4. Επιλέξτε «GM9Megascript»
5. Επιλέξτε «Scripts from Plailect's Guide»
6. Επιλέξτε «Remove NNID»
7. Πατήστε το (A) για να συνεχίσετε
8. Πατήστε το (A) για να ξεκλειδώσετε την εγγραφή στη SysNAND (lvl1) και έπειτα, εισαγάγετε τον συνδυασμό πλήκτρων που θα σας δοθεί
9. Πατήστε το (A) για να συνεχίσετε
10. Πατήστε το (B) για να επιστρέψετε στο κύριο μενού
11. Επιλέξτε «Exit»
12. Πατήστε το (Α) για να κλειδώσετε ξανά τα δικαιώματα εγγραφής εάν σας ζητηθεί
13. Πατήστε το (Start) για να επανεκκινήσετε την κονσόλα σας

::: tip

Έχετε πλέον αποσυνδεθεί από το NNID σας.

:::
